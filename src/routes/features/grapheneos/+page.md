---
layout: features
title: Graphene OS
description: Karakteristike operativnog sistema
featuredImage: /favicon.svg
---

Graphene OS je operativni sistem stvoren 2014, sa ciljem da korisnicima obezbedi maksimalnu moguću bezbednost i privatnost na pametnim telefonima.

Kôd čitavog projekta javno je dostupan, dakle, svako može da ga pogleda i samostalno se uveri da ne postoji ni jedan deo stvoren da naruši privatnost korisnika. Naravno, prosečan korisnik nema ni vremena ni znanja za takav poduhvat, ali zato postoje [agencije za utvrđivanje bezbednosti takvih projekata](https://grapheneos.org/faq#audit).

Graphene OS je dizajniran da bude otporan na širok spektar napada, bio to pokušaj provale u sistem telefona softverski kroz eksploataciju memorije ili krađa ključeva za šifrovanje laserom. Sagrađen je na bazi već postojećeg kôda Android operativnog sistema, koji se može naći u većini današnjih telefona, uz dodatne sigurnosne mere kao što su ojačani alokator memorije, opšte aplikacije otvorenog izvornog koda, [kamera koja ne čuva EXIF podatke](/features/exif), ["sandbox" Google aplikacija](/features/degoogle), [dodatne dozvole](/features/permissions), LTE-only mod, nasumično generisanje MAC adrese i mnoge druge. Sistem se unapređuje svakih mesec dana prateći Android projekat i sa zakašnjenjem od samo 1 radni dan spram običnog Google sistema. Ponekad se čak desi da novonastale mogućnosti sa Graphene OS-a pronađu svoj put nazad na Android operativni sistem, što samo pojačava kredibilitet ovog, već popularnog, operativnog sistema.

Ovaj operativni sistem uz [pažljivo odabrane aplikacije](/blog/messengers/good) i pametnu upotrebu čini Locki telefon nebrojano puta bezbednijim od prosečnog.

_Važno je napomenuti da Locki deo profita daje u podržavanje GrapheneOS organizacije._
